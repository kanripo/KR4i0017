# -*- mode: mandoku-view; -*-
#+TITLE: 珊瑚鉤詩話
#+DATE: 2015-08-25 00:44:41.010113
#+PROPERTY: ID KR4i0017
#+PROPERTY: BASEEDITION WYG    
#+PROPERTY: JUAN 提要
<pb:KR4i0017_WYG_000-1a>¶
欽定四庫全書　　　　　集部九¶
　珊瑚鉤詩話　　　　　　詩文評類¶
　　提要¶
　　　　(臣/)等謹案珊瑚鉤詩話三巻宋張表臣撰表¶
　　　　臣字正民里貫未詳官右承議郎通判常州¶
　　　　軍州事紹興中終於司農丞是編名曰珊瑚¶
　　　　鉤者取杜甫詩文采珊瑚鉤句也其書雖以¶
　　　　詩話為名而多及他文間涉雜事不盡論詩¶
<pb:KR4i0017_WYG_000-1b>¶
　　　　之語又好自載其詩務表所長器量亦殊淺¶
　　　　狹其論杜甫遊龍門奉先寺詩改天闕為天¶
　　　　閲引據支離已為前人所駁又如論杜牧擬¶
　　　　把一麾江南去句以為誤用顔延年語以麾¶
　　　　斥之麾為麾旄然考崔豹古今註曰麾者所¶
　　　　以指麾也武王執白旄以麾是也乗輿以黄¶
　　　　諸公以朱刺史二千石以纁據其所説則刺¶
　　　　史二千石乃得建麾牧將乞郡故有擬把一¶
<pb:KR4i0017_WYG_000-2a>¶
　　　　麾之語未可云誤表臣所論亦非也然表臣¶
　　　　生當北宋之末猶及與陳師道遊與晁説之¶
　　　　尤相善故其論詩往往得元祐諸人之餘緒¶
　　　　在宋人詩話之中固與惠洪冷齋夜話在伯¶
　　　　仲之間矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
